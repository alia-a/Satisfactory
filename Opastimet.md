# Opastimet

## Alueopastimet
Alueopastimet ovat perustyökalu useamman junan rataverkoissa. Opastimet jakavat radan alueisiin, joissa voi olla vain yksi juna kerrallaan. Opastimia tulisi laittaa ennen ja jälkeen jokaisen risteyksen, poislukien tilanteet, joissa suunnittelemasi maksimipituinen juna ei tule mahtumaan kahden risteysalueen väliin. Tässä tilanteessa on parempi jättää opastimet pois ko risteysten väliltä, tai käyttää reittiopastimia. Lisäksi pitkät risteyksettömät pätkät on hyvä jakaa alueisiin alueopastimilla, jotta junien ei tarvitse odottaa koko pitkän pätkän vapautumista ennen sille lähtöä.

## Reittiopastimet
Reittiopastimet määrittävät alueen, jonne juna ei voi pysähtyä. 
Tämän seurauksena esimerkisi risteysalue voidaan pitää tyhjänä muille junille, jos yksi juna odottaa risteyksen yhden ulostulon vapautumista.

### Reittiopastimien käyttö

Reittiopastin aloittaa alueen, jossa junat kulkevat varaten itselleen reitin alueen alusta loppuun asti. Tästä syystä kaikkiin ko alueelle tuleviin 
ratoihin täytyy laittaa reittiopasteinjos yhdessäkään on sellainen. Alue päättyy alueopastimeen, joten jokainen alueelta poistuva raide vaatii sellaisen.
Alueen sisällä voi olla useampi reittiopastin, jotka jakavat ko alueen paloihin. Junat silti varaavat reitin ensimmäisestä reittiopastimesta ensimmäiseen alueopastimeen, mutta
alueen jakaminen pienempiin paloihin mahdollistaa jo ohitettujen palojen käytön muiden junien reititykseen, mikäli ne pystyvät reitittämään itsensä haluamalleen vapaalle poistumisopastimelle.

Käytännössä reittiopastimia on hyvä käyttää seuraavissa tilanteissa:
- Mikäli liittymäalueella on useampi toisistaan riippumaton tulo- ja poistumisreitti
- Mikäli kaksi rataa risteää keskenään
- Bugin johdosta aina kun kaksi - tai useampia - rataa yhtyy yhdeksi radaksi. Tämä siksi, että usean alueopastimen vaihtuessa vihreälle niillä odottavat junat saattavat kaikki lähteä liikkeelle samaan aikaan. Reittiopastimien kanssa junan pitää varata itselleen reitti ennen liikkeelle lähtemistä, ja kaksi junaa eivät voi varata itselleen risteäviä reittejä

Reittiopastimien käyttö vaatii tarkkuutta. Poistumisopastimen (alueopastin) jälkeen junalle tulisi olla tarpeeksi tilaa mahtua kokonaan ko alueopastimen ohi ennen seuraavaa alue- tai reittiopastinta. Jos näin ei ole, voi juna joutua pysähtymään seuraavalle opastimelle niin, että vaunut jäävät tukkimaan edellistä risteystä (huolimatta siitä, että reittiopastimien tarkoitus oli estää tuollainen). Jos tilaa ei ole tarpeeksi, tulisi reittiopastinketjua jatkaa siihen asti, että vähintään junan mittainen alue on mahdollista allokoida alueopastimen jälkeen.


## Kaksisuuntaiset opastimet
  
Vaikka yksisuuntaiset raiteet ovat lähes aina paras vaihtoehto, joskus (yleensä tilanpuutteesta johtuen) tulee tarve kaksisuuntaisille raidepätkille. Koska emme halua kahta eri suuntaan menevää junaa yhtä aikaa samalle kaksisuuntaiselle radanpätkälle, tulee kaksisuuntainen alue varata yhdelle junalle kerrallaan. Alue aloitetaan normaaliin tapaan reittiopastimella ja päätetään alueopastimeen, mutta kaksisuuntaisuuden mahdollistamiseksi jokainen opastin kaipaa parin radan toiselle puolelle. Tämä kertoo junien automatiikalle, että ko opastinpari on kaksisuuntainen. Yksinkertaisimmillaan opastinparit tarvitaan alueen kumpaankin päähän, mutta mikäli alueella on useampia sisääntulo- tai poistumisreittejä voidaan reittiopastinpareja lisätä alueen päiden lisäksi keskelle matkaa mahdollistaen useamman samaan suuntaan kulkevan, mutta eri ulosmenoreittiä käyttävän junan kulkemisen alueella. Näiden opastimien pitää tietysti olla reittiopastimia, jottei alue jakaudu useammaksi pienemmäksi alueeksi päästäen vastakkaisiin suuntiin kulkevia junia alueelle samaan aikaan.
